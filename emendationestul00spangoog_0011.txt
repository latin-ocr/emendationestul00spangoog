VI PRAEFATIO.

errata magis docent quam decipiunt, nec pa·
rum cognosse, sed in parum cognito perseve-

rare turpe demum est. Emittere autem ubi
constitui, properato opus fuit, ut cui sit iam
lucro apponendus «quem Deus cunque dierum
dedit. ‚2

De re autem ipsa, quamquam pluribus locis
disputatione abstinui, tamen ubique via et ra·
tione progredi conatus ea non neglexi, unde
esset praesidium petendum : praeter Waltheri
Lexicon diplomaticum, et vetus et optimum,
W. Wattenbachii, germani artis suae magistri,
Palaeographia latina multa docuit(1); imprimis
autem utilem operam praestitit Hagenii libel-
lus (2) : de quo praedicare debeo, sic eum
adiuvare, ut δαιμόνιον illud Socraticum, quod
revocando iter monstrabat.

Itaque horum praeceptis,quantum poteram,
parens quasi legibus, si ad eum finem perve-
nero, quo Boeckhius, vir criticae artis peritis-
simus, εὐστοχίαν terminavit; si eorum, quae
conieci, pars vei vicesima probabitur, operam
non perdidero : quis est enim quem laboris ι
poeniteat, si quid, quantulum id cunque est,
attulerit frugis ad restituendam veram oratio·
nem summi scriptoris, qui fuit idem vir bonus
et amantissimus patriae (3)?

(r) Anleitung zur lateinischen Palaeographie. Leipzig. 1886.
(2) D‘ Herm Hagen. Gradus ad Criticen. Leipzig. 1879.
(3) Plutarchi Vita Ciceronis 49.

 

